<!DOCTYPE html>
<html>
<head>
  <meta charset="utf-8">
  
  
  <title>阴阳别论篇第七 | VET. 周培公</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="黄帝问曰：人有四经，十二从，何谓？ 岐伯对曰：四经应四时，十二从应十二月，十二月应十二脉。 脉有阴阳，知阳者知阴，知阴者知阳，凡阳有五，五五二十五阳。所谓阴者，真脏也。见则为败，败必死也；所谓阳者，胃脘之阳也。别于阳者，知病处也。别于阴者，知死生之期。三阳在头，三阴在手，所谓一也。别于阳者，知病忌时；别于阴者，知死生之期。谨熟阴阳，无与众谋。所谓阴阳者，去者为阴，至者为阳。静者为阴，动者为阳。迟者">
<meta property="og:type" content="article">
<meta property="og:title" content="阴阳别论篇第七">
<meta property="og:url" content="http://pg.js.cn/articles/classic-su-wen-2014-12-25-yin-yang-bie-lun.html">
<meta property="og:site_name" content="VET. 周培公">
<meta property="og:description" content="黄帝问曰：人有四经，十二从，何谓？ 岐伯对曰：四经应四时，十二从应十二月，十二月应十二脉。 脉有阴阳，知阳者知阴，知阴者知阳，凡阳有五，五五二十五阳。所谓阴者，真脏也。见则为败，败必死也；所谓阳者，胃脘之阳也。别于阳者，知病处也。别于阴者，知死生之期。三阳在头，三阴在手，所谓一也。别于阳者，知病忌时；别于阴者，知死生之期。谨熟阴阳，无与众谋。所谓阴阳者，去者为阴，至者为阳。静者为阴，动者为阳。迟者">
<meta property="og:locale" content="zh_CN">
<meta property="article:published_time" content="2014-12-24T16:00:00.000Z">
<meta property="article:modified_time" content="2024-08-29T16:00:00.000Z">
<meta property="article:author" content="VET. 周培公">
<meta name="twitter:card" content="summary">
  
  
    <link rel="shortcut icon" href="/favicon.ico">
  
  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
  
<link rel="stylesheet" href="https://cdn.jsdelivr.net/npm/fork-awesome@1.2.0/css/fork-awesome.min.css">

<meta name="generator" content="Hexo 7.3.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">VET. 周培公</a>
      </h1>
      
        <h2 id="subtitle-wrap">
          <a href="/" id="subtitle">写 JS 代码的周培公是一个兽医</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"><span class="fa fa-bars"></span></a>
        
          <a class="main-nav-link" href="/">首页</a>
        
          <a class="main-nav-link" href="/proposals">预告</a>
        
      </nav>
      <nav id="sub-nav">
        
          
            <a class="nav-icon" target="_blank" rel="noopener" href="https://github.com/peigong"><span class="fa fa-github"></span></a>
          
            <a class="nav-icon" target="_blank" rel="noopener" href="https://gitee.com/pg0xff"><span class="fa fa-git"></span></a>
          
            <a class="nav-icon" target="_blank" rel="noopener" href="https://user.qzone.qq.com/377650913"><span class="fa fa-qq"></span></a>
          
            <a class="nav-icon" href="http://pg.js.cn"><span class="fa fa-weixin"></span></a>
          
            <a class="nav-icon" target="_blank" rel="noopener" href="https://weibo.com/u/1766654653"><span class="fa fa-weibo"></span></a>
          
            <a class="nav-icon" href="http://pg.js.cn"><span class="fa fa-home"></span></a>
          
        
        
      </nav>
    </div>
  </div>
</header>

      <div class="outer">
        <section id="main"><article id="post-classic-su-wen-2014-12-25-yin-yang-bie-lun" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/articles/classic-su-wen-2014-12-25-yin-yang-bie-lun.html" class="article-date">
  <time class="dt-published" datetime="2014-12-24T16:00:00.000Z" itemprop="datePublished">2014-12-25</time>
</a>
    
  <div class="article-category">
    <a class="article-category-link" href="/categories/classic/">经典</a>►<a class="article-category-link" href="/categories/classic/su-wen/">黄帝内经素问</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      阴阳别论篇第七
    </h1>
  

      </header>
    
    <div class="e-content article-entry" itemprop="articleBody">
      
        <p>黄帝问曰：人有四经，十二从，何谓？</p>
<p>岐伯对曰：四经应四时，十二从应十二月，十二月应十二脉。</p>
<p>脉有阴阳，知阳者知阴，知阴者知阳，凡阳有五，五五二十五阳。所谓阴者，真脏也。见则为败，败必死也；所谓阳者，胃脘之阳也。别于阳者，知病处也。别于阴者，知死生之期。三阳在头，三阴在手，所谓一也。别于阳者，知病忌时；别于阴者，知死生之期。谨熟阴阳，无与众谋。所谓阴阳者，去者为阴，至者为阳。静者为阴，动者为阳。迟者为阴，数者为阳。凡持真脉之藏脉者，肝至悬绝急，十八日死。心至悬绝，九日死。肺至悬绝，十二日死。肾至悬绝，七日死。脾至悬绝，四日死。曰：二阳之病发心脾，有不得隐曲，女子不月。其传为风消，其传为息贲者，死不治。曰：三阳为病，发寒热，下为痈肿，及为痿厥。其传为索泽，其传为息贲者，其传为颓疝。曰：一日发病，少气，善咳，善泄。其传为心掣，其传为隔。二阳一阴发病，主惊骇，背痛，善噫，善欠，名曰风厥。二阴一阳发病，善胀，心满善气。三阳三阴发病，为偏枯痿易，四支不举。鼓一阳曰钩，鼓一阴曰毛，鼓阳胜急曰弦，鼓阳至而绝曰石，阴阳相过曰溜。阴争于内，阳扰于外，魄汗未藏，四逆而起。起则熏肺，使人喘鸣。阴之所生，和本曰和。是故刚与刚，阳气破散，阴气乃消亡。淖则刚柔不和，经气乃绝。死阴之属，不过三日而死。生阳之属，不过四日而死。所谓生阳、死阴者，肝之心谓之生阳，心之肺谓之死阴，肺之肾谓之重阴，肾之脾谓之辟阴，死不治。结阳者，肿四支。结阴者，便血一升，再结二升，三结三升。阴阳结斜，多阴少阳曰石水，少腹钟。二阳结谓之消，三阳结为之隔，三阴结谓之水，一阴一阳结谓之喉痹。阴搏阳别，谓之有子。阴阳虚，肠辟死。阳加于阴谓之汗，阴虚阳搏谓之崩。三阴俱搏，二十日夜半死。二阴俱搏，十三日夕时死。一阴俱搏，十日死。三阳俱搏且鼓，三日死。三阴三阳俱搏，心腹满，发尽，不得隐曲，五日死。二阳俱搏，其病温，死不台，不过十日死。</p>

      
    </div>
  </div>
  
    
<nav id="article-nav">
  
    <a href="/articles/classic-su-wen-2014-12-26-yin-yang-li-he-lun.html" id="article-nav-newer" class="article-nav-link-wrap">
      <strong class="article-nav-caption">前一篇</strong>
      <div class="article-nav-title">
        
          阴阳离合论篇第六
        
      </div>
    </a>
  
  
    <a href="/articles/classic-su-wen-2014-12-24-ling-lan-mi-dian-lun.html" id="article-nav-older" class="article-nav-link-wrap">
      <strong class="article-nav-caption">后一篇</strong>
      <div class="article-nav-title">灵兰秘典论篇第八</div>
    </a>
  
</nav>

  
</article>


</section>
        
          <aside id="sidebar">
  
    
  <div class="widget-wrap">
    <h3 class="widget-title">
      <img src="/images/weixin.png" alt="weixin" width="100%" />
    </h3>
    <div class="widget">
      <ul>
        
          <li>
            <a target="_blank" rel="noopener" href="https://weread.qq.com/">微信读书</a>
          </li>
        
          <li>
            <a target="_blank" rel="noopener" href="https://mp.weixin.qq.com/cgi-bin/home">微信公众号</a>
          </li>
        
      </ul>
    </div>
  </div>

  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/classic/">经典</a><ul class="category-list-child"><li class="category-list-item"><a class="category-list-link" href="/categories/classic/analects/">论语</a></li><li class="category-list-item"><a class="category-list-link" href="/categories/classic/sutra/">佛经</a></li><li class="category-list-item"><a class="category-list-link" href="/categories/classic/su-wen/">黄帝内经素问</a></li></ul></li><li class="category-list-item"><a class="category-list-link" href="/categories/it/">IT</a><ul class="category-list-child"><li class="category-list-item"><a class="category-list-link" href="/categories/it/env/">开发环境</a></li><li class="category-list-item"><a class="category-list-link" href="/categories/it/lessons/">培训教程</a></li><li class="category-list-item"><a class="category-list-link" href="/categories/it/manual/">常用文档</a></li><li class="category-list-item"><a class="category-list-link" href="/categories/it/studio/">学习笔记</a></li></ul></li><li class="category-list-item"><a class="category-list-link" href="/categories/essay/">札记随笔</a><ul class="category-list-child"><li class="category-list-item"><a class="category-list-link" href="/categories/essay/invest/">投资笔记</a></li><li class="category-list-item"><a class="category-list-link" href="/categories/essay/thinking/">日常思考</a></li></ul></li></ul>
    </div>
  </div>


  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2024 VET. 周培公<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">首页</a>
  
    <a href="/proposals" class="mobile-nav-link">预告</a>
  
</nav>
    


<script src="/js/jquery-3.6.4.min.js"></script>



  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>