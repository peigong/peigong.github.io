<!DOCTYPE html>
<html>
<head>
  <meta charset="utf-8">
  
  
  <title>四气调神大论篇第二 | VET. 周培公</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="春三月，此谓发陈，天地俱生，万物以荣，夜卧早起，广步于庭，被发缓形，以使志生，生而勿杀，予而勿夺，赏而勿罚，此春气之应，养生之道也。逆之则伤肝，夏为寒变，奉长者少。 夏三月，此谓蕃秀，天地气交，万物华实，夜卧早起，无厌于日，使志无怒，使华英成秀，使气得泄，若所爱在外，此夏气之应，养长之道也。逆之则伤心，秋为痎疟。奉收者少，冬至重病。 秋三月，此谓容平，天气以急，地气以明，早卧早起，与鸡俱兴，使志安">
<meta property="og:type" content="article">
<meta property="og:title" content="四气调神大论篇第二">
<meta property="og:url" content="http://pg.js.cn/articles/classic-su-wen-2014-12-30-si-qi-tiao-shen-da-lun.html">
<meta property="og:site_name" content="VET. 周培公">
<meta property="og:description" content="春三月，此谓发陈，天地俱生，万物以荣，夜卧早起，广步于庭，被发缓形，以使志生，生而勿杀，予而勿夺，赏而勿罚，此春气之应，养生之道也。逆之则伤肝，夏为寒变，奉长者少。 夏三月，此谓蕃秀，天地气交，万物华实，夜卧早起，无厌于日，使志无怒，使华英成秀，使气得泄，若所爱在外，此夏气之应，养长之道也。逆之则伤心，秋为痎疟。奉收者少，冬至重病。 秋三月，此谓容平，天气以急，地气以明，早卧早起，与鸡俱兴，使志安">
<meta property="og:locale" content="zh_CN">
<meta property="article:published_time" content="2014-12-29T16:00:00.000Z">
<meta property="article:modified_time" content="2024-08-29T16:00:00.000Z">
<meta property="article:author" content="VET. 周培公">
<meta name="twitter:card" content="summary">
  
  
    <link rel="shortcut icon" href="/favicon.ico">
  
  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
  
<link rel="stylesheet" href="https://cdn.jsdelivr.net/npm/fork-awesome@1.2.0/css/fork-awesome.min.css">

<meta name="generator" content="Hexo 7.3.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">VET. 周培公</a>
      </h1>
      
        <h2 id="subtitle-wrap">
          <a href="/" id="subtitle">写 JS 代码的周培公是一个兽医</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"><span class="fa fa-bars"></span></a>
        
          <a class="main-nav-link" href="/">首页</a>
        
          <a class="main-nav-link" href="/proposals">预告</a>
        
      </nav>
      <nav id="sub-nav">
        
          
            <a class="nav-icon" target="_blank" rel="noopener" href="https://github.com/peigong"><span class="fa fa-github"></span></a>
          
            <a class="nav-icon" target="_blank" rel="noopener" href="https://gitee.com/pg0xff"><span class="fa fa-git"></span></a>
          
            <a class="nav-icon" target="_blank" rel="noopener" href="https://user.qzone.qq.com/377650913"><span class="fa fa-qq"></span></a>
          
            <a class="nav-icon" href="http://pg.js.cn"><span class="fa fa-weixin"></span></a>
          
            <a class="nav-icon" target="_blank" rel="noopener" href="https://weibo.com/u/1766654653"><span class="fa fa-weibo"></span></a>
          
            <a class="nav-icon" href="http://pg.js.cn"><span class="fa fa-home"></span></a>
          
        
        
      </nav>
    </div>
  </div>
</header>

      <div class="outer">
        <section id="main"><article id="post-classic-su-wen-2014-12-30-si-qi-tiao-shen-da-lun" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/articles/classic-su-wen-2014-12-30-si-qi-tiao-shen-da-lun.html" class="article-date">
  <time class="dt-published" datetime="2014-12-29T16:00:00.000Z" itemprop="datePublished">2014-12-30</time>
</a>
    
  <div class="article-category">
    <a class="article-category-link" href="/categories/classic/">经典</a>►<a class="article-category-link" href="/categories/classic/su-wen/">黄帝内经素问</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      四气调神大论篇第二
    </h1>
  

      </header>
    
    <div class="e-content article-entry" itemprop="articleBody">
      
        <p>春三月，此谓发陈，天地俱生，万物以荣，夜卧早起，广步于庭，被发缓形，以使志生，生而勿杀，予而勿夺，赏而勿罚，此春气之应，养生之道也。逆之则伤肝，夏为寒变，奉长者少。</p>
<p>夏三月，此谓蕃秀，天地气交，万物华实，夜卧早起，无厌于日，使志无怒，使华英成秀，使气得泄，若所爱在外，此夏气之应，养长之道也。逆之则伤心，秋为痎疟。奉收者少，冬至重病。</p>
<p>秋三月，此谓容平，天气以急，地气以明，早卧早起，与鸡俱兴，使志安宁，以缓秋刑，收敛神气，使秋气平，无外其志，使肺气清，此秋气之应，养收之道也。逆之则伤肺，冬为飧泄，奉藏者少。</p>
<p>冬三月，此谓闭藏，水冰地坼，无扰乎阳，早卧晚起，必待日光，使志若伏若匿，若有私意，若已有得，去寒就温，无泄皮肤，使气亟夺，此冬气之应，养藏之道也。逆之则伤肾，春为痿厥，奉生者少。</p>
<p>天气，清净光明者也，藏德不止，故不下也。天明则日月不明，邪害空窍，阳气者闭塞，地气者冒明，云雾不精，则上应白露不下，交通不表，万物命故不施，不施则名木多死，恶气发，风雨不节。白露不下，则菀槀不荣。贼风数至，暴雨数起，天地四时不相保，与道相失，则未央绝灭。唯圣人从之，故身无奇病，万物不失，生气不竭。</p>
<p>逆春气，则少阳不生，肝气内变。逆夏气，则太阳不长，心气内洞。逆秋气，则太阴不收，肺气焦满。逆冬气，则少阴不藏，肾气独沉。</p>
<p>夫四时阴阳者，万物之根本也，所以圣人春夏养阳，秋冬养阴，以从其根。故与万物沉浮于生长之门。逆其根，则伐其本，坏其真矣。故阴阳四时者，万物之终始也，死生之本也。逆之则灾害生，从之则苛疾不起，是谓得道。道者，圣人行之，愚者佩之。</p>
<p>从阴阳则生，逆之则死。从之则治，逆之则乱。反顺为逆，是谓内格。是故圣人不治已病治未病，不治已乱治未乱，此之谓也。夫病已成而后药之，乱已成而后治之，譬犹渴而穿井，斗而铸锥，不亦晚乎！</p>

      
    </div>
  </div>
  
    
<nav id="article-nav">
  
    <a href="/articles/classic-sutra-2014-12-30-mo-ke-bo-re-bo-luo-mi-da-ming-zhou-jing.html" id="article-nav-newer" class="article-nav-link-wrap">
      <strong class="article-nav-caption">前一篇</strong>
      <div class="article-nav-title">
        
          摩诃般若波罗蜜大明咒经
        
      </div>
    </a>
  
  
    <a href="/articles/classic-sutra-2014-12-29-fo-shuo-sheng-fo-mo-bo-re-bo-luo-mi-duo-jing.html" id="article-nav-older" class="article-nav-link-wrap">
      <strong class="article-nav-caption">后一篇</strong>
      <div class="article-nav-title">佛说圣佛母般若波罗蜜多经</div>
    </a>
  
</nav>

  
</article>


</section>
        
          <aside id="sidebar">
  
    
  <div class="widget-wrap">
    <h3 class="widget-title">
      <img src="/images/weixin.png" alt="weixin" width="100%" />
    </h3>
    <div class="widget">
      <ul>
        
          <li>
            <a target="_blank" rel="noopener" href="https://weread.qq.com/">微信读书</a>
          </li>
        
          <li>
            <a target="_blank" rel="noopener" href="https://mp.weixin.qq.com/cgi-bin/home">微信公众号</a>
          </li>
        
      </ul>
    </div>
  </div>

  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/classic/">经典</a><ul class="category-list-child"><li class="category-list-item"><a class="category-list-link" href="/categories/classic/analects/">论语</a></li><li class="category-list-item"><a class="category-list-link" href="/categories/classic/sutra/">佛经</a></li><li class="category-list-item"><a class="category-list-link" href="/categories/classic/su-wen/">黄帝内经素问</a></li></ul></li><li class="category-list-item"><a class="category-list-link" href="/categories/it/">IT</a><ul class="category-list-child"><li class="category-list-item"><a class="category-list-link" href="/categories/it/env/">开发环境</a></li><li class="category-list-item"><a class="category-list-link" href="/categories/it/lessons/">培训教程</a></li><li class="category-list-item"><a class="category-list-link" href="/categories/it/manual/">常用文档</a></li><li class="category-list-item"><a class="category-list-link" href="/categories/it/studio/">学习笔记</a></li></ul></li><li class="category-list-item"><a class="category-list-link" href="/categories/essay/">札记随笔</a><ul class="category-list-child"><li class="category-list-item"><a class="category-list-link" href="/categories/essay/invest/">投资笔记</a></li><li class="category-list-item"><a class="category-list-link" href="/categories/essay/thinking/">日常思考</a></li></ul></li></ul>
    </div>
  </div>


  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2024 VET. 周培公<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">首页</a>
  
    <a href="/proposals" class="mobile-nav-link">预告</a>
  
</nav>
    


<script src="/js/jquery-3.6.4.min.js"></script>



  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>