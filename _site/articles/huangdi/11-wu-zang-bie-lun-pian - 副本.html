<!DOCTYPE html>
<html>

  <head>
    <meta charset="utf-8">
    <meta name="viewport" content="width=device-width">
    <meta http-equiv="X-UA-Compatible" content="IE=edge">

    <title>五藏别论篇第十一-LocalAd周培公</title>
    <meta name="description" content="化尽情缘修古寺，扫遍佛塔入天山。
">

    <link rel="stylesheet" href="/css/main.css">
    <link rel="canonical" href="http://www.peigong.net/articles/huangdi/11-wu-zang-bie-lun-pian%20-%20%E5%89%AF%E6%9C%AC.html">
</head>


  <body>

    <header class="site-header">

  <div class="wrapper">

    <a class="site-title" href="/">LocalAd周培公</a>

    <nav class="site-nav">
      <a href="#" class="menu-icon">
        <svg viewBox="0 0 18 15">
          <path fill="#424242" d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.031C17.335,0,18,0.665,18,1.484L18,1.484z"/>
          <path fill="#424242" d="M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0c0-0.82,0.665-1.484,1.484-1.484 h15.031C17.335,6.031,18,6.696,18,7.516L18,7.516z"/>
          <path fill="#424242" d="M18,13.516C18,14.335,17.335,15,16.516,15H1.484C0.665,15,0,14.335,0,13.516l0,0 c0-0.82,0.665-1.484,1.484-1.484h15.031C17.335,12.031,18,12.696,18,13.516L18,13.516z"/>
        </svg>
      </a>

      <div class="trigger">
        
          
          <a class="page-link" href="/about/">About</a>
          
        
          
        
          
        
          
        
      </div>
    </nav>

  </div>

</header>


    <div class="page-content">
      <div class="wrapper">
        <div class="post">

  <header class="post-header">
    <h1 class="post-title">五藏别论篇第十一</h1>
    <p class="post-meta">Feb 11, 2010</p>
  </header>

  <article class="post-content">
    
<p>黄帝问曰：余闻方土，或以脑髓为脏，或以肠胃为脏，或以为腑。敢问更相反，皆自谓是。不知其道，愿闻其说。</p>

<p>岐伯对曰：脑、髓、骨、脉、胆、女子胞，此六者，地气之所生也，皆藏于阴而象于地。故藏而不泻，名曰奇恒之府。夫胃、大肠、小肠、三焦、膀胱，此五者，天气之所生也，其气象天。故泻而不藏，此受五藏浊气，名曰传化之腑。此不能久留，输泻者也。魄门亦为五藏使，水谷不得久藏。所谓五脏者，藏精气而不泻也，故满而不能实。六府者，传化物而不藏，故实而不能满也。所以然者，水谷入口，则胃实而肠虚。食下，则肠实而胃虚。故曰实而不满，满而不实也。</p>

<p>帝曰：气口何以独为五藏主？</p>

<p>岐伯曰：胃者，水谷之海，六府之大源也。五味入口，藏于胃，以养五藏气，气口亦太阴也。是以五脏六腑之气味，皆出于胃，变见于气口。故五气入鼻，藏于心肺。心肺有病，而鼻为之不利也。凡治病必察其下，适其脉，观其志意，与其病也。拘于鬼神者，不可与言至德。恶于针石者，不可与言至巧。病不许治者，病必不治，治之无功矣。</p>

  </article>

</div>

      </div>
    </div>

    <footer class="site-footer">

  <div class="wrapper">

    <h2 class="footer-heading">LocalAd周培公</h2>

    <div class="footer-col-wrapper">
      <div class="footer-col  footer-col-1">
        <ul class="contact-list">
          <li>LocalAd周培公</li>
          <li><a href="mailto:peigong@foxmail.com">peigong@foxmail.com</a></li>
        </ul>
      </div>

      <div class="footer-col  footer-col-2">
        <ul class="social-media-list">
          

          
        </ul>
      </div>

      <div class="footer-col  footer-col-3">
        <p class="text">化尽情缘修古寺，扫遍佛塔入天山。
</p>
      </div>
    </div>

  </div>

</footer>


  </body>

</html>
