---
layout: post
category: su-wen
title: 痿论篇第四十四
categories:
  - - tcm
  - - su-wen
---

黄帝问曰：五脏使人痿，何也？

岐伯对曰：肺主身之皮毛，心主身之血脉，肝主身之筋膜，脾主身之肌肉，肾主身之骨髓。故肺热叶焦，则皮毛虚弱急薄，著则生痿躄也；**心气热，则下脉厥而上。上则下脉虚，虚则生脉痿，枢折挈，胫纵而不任地也**；肝气热，则胆泄口苦，筋膜干，筋膜干则筋急而挛，发为筋痿；脾气热，则胃干而渴，肌肉不仁，发为肉痿；肾气热，则腰脊不举，骨枯而髓减，发为骨痿。

>  《王庆其内经讲稿》P222：“肺热叶焦”是形容肺叶受热、灼伤津液的病理状态。《太素》、《甲乙经》“肺”下有“气”字。“急薄”指皮肤干枯不润，肌肉消瘦。“痿躄”中“躄”是指两腿行动不便，这里泛指四肢痿废不用，包括下文的脉痿、筋痿、肉痿、骨痿等各种痿证 。“枢折挈”中“枢”即枢纽，此处指关节。折，断也。挈，提举。“枢折挈”形容关节弛缓，不能提举活动，犹如枢轴折断不能活动一般。王冰认为“挈”上脱“不”字，这个观点比较合理。

帝曰：何以得之？

肺者，脏之长也，为心之盖也。有所失亡，所求不得，则发肺鸣，鸣则肺热叶焦，故曰：五脏因肺热叶焦，发为痿躄，此之谓也。

裴衰太甚，则胞络绝，胞络绝，则阳气内动，发则心下崩，数溲血也。故**《本病》曰：大经空虚，发为肌痹，传为脉痿。**

> 肌痹，《太素》作“脉痹”，当从。

思想无穷，所愿不得，意淫于外，入房太甚，宗筋驰纵，发为筋痿，及为白淫。故《下经》曰：筋痿者，生于肝使内也。

有渐于湿，以水为事，若有所留，居处相湿，肌肉濡渍，痹而不仁，发为肉痿。故《下经》曰：肉痿者，得之湿地也。

有所远行劳倦，逢大热而渴，渴则阳气内伐，内伐则热舍于肾，肾者水脏也，今水不胜火，则骨枯而髓虚，故足不任身，发为骨痿。故《下经》曰：骨痿者，生于大热也。

帝曰：何以别之？

岐伯曰：肺热者，色白而毛败；**心热者，色赤而络脉溢**；肝热者，色苍而爪枯；脾热者，色黄而肉蠕动；肾热者，色黑而齿槁。

帝曰：如夫子言可矣，论言**治痿者独取阳明**，何也？

岐伯曰：**阳明者，五脏六腑之海，主闰宗筋，宗筋主束骨而利机关也。冲脉者，经脉之海也，主渗灌溪谷，与阳明合于宗筋，阴阳揔（zǒng,同“总”）宗筋之会，会于气街，而阳明为之长，皆属于带脉，而络于督脉。故阳明虚，则宗筋纵，带脉不引，故足痿不用也。**

帝曰：治之奈何？

岐伯曰：**各补其荥，而通其俞，调其虚实，和其逆顺；筋脉骨肉，各以其时受月，则病已矣。**

> 张介宾注：上文云独取阳明，此复云各补其荥而通其俞。盖治痿者，当取阳明，又必察其所受病之经而兼治之也。如筋痿者，取阳明厥阴之荥俞；脉痿者，取阳明少阴之荥俞；肉痿骨痿，其治皆然。

帝曰：善。

> 足阳明胃经之荥（内庭穴）、输（陷谷穴）。