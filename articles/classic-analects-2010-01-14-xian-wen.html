<!DOCTYPE html>
<html>
<head>
  <meta charset="utf-8">
  
  
  <title>宪问第十四 | VET. 周培公</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="宪问耻。子曰：“邦有道，谷。邦无道，谷，耻也。” “克伐怨欲，不行焉，可以为仁矣？”子曰：“可以为难矣。仁，则吾不知也。” 子曰：“士而怀居，不足以为士矣。” 子曰：“邦有道，危言危行，邦无道，危行言孙。” 子曰：“有德者必有言，有言者不必有德；仁者必有勇，勇者不必有仁。” 南宫适问于孔子曰：“羿善射，鏖荡舟，俱不得其死然，禹稷耕稼，而有天下。”夫子不答。南宫适出，子曰：“君子哉若人，尚德哉若人。">
<meta property="og:type" content="article">
<meta property="og:title" content="宪问第十四">
<meta property="og:url" content="http://pg.js.cn/articles/classic-analects-2010-01-14-xian-wen.html">
<meta property="og:site_name" content="VET. 周培公">
<meta property="og:description" content="宪问耻。子曰：“邦有道，谷。邦无道，谷，耻也。” “克伐怨欲，不行焉，可以为仁矣？”子曰：“可以为难矣。仁，则吾不知也。” 子曰：“士而怀居，不足以为士矣。” 子曰：“邦有道，危言危行，邦无道，危行言孙。” 子曰：“有德者必有言，有言者不必有德；仁者必有勇，勇者不必有仁。” 南宫适问于孔子曰：“羿善射，鏖荡舟，俱不得其死然，禹稷耕稼，而有天下。”夫子不答。南宫适出，子曰：“君子哉若人，尚德哉若人。">
<meta property="og:locale" content="zh_CN">
<meta property="article:published_time" content="2010-01-13T16:00:00.000Z">
<meta property="article:modified_time" content="2024-08-29T16:00:00.000Z">
<meta property="article:author" content="VET. 周培公">
<meta name="twitter:card" content="summary">
  
  
    <link rel="shortcut icon" href="/favicon.ico">
  
  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
  
<link rel="stylesheet" href="https://cdn.jsdelivr.net/npm/fork-awesome@1.2.0/css/fork-awesome.min.css">

<meta name="generator" content="Hexo 7.3.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">VET. 周培公</a>
      </h1>
      
        <h2 id="subtitle-wrap">
          <a href="/" id="subtitle">写 JS 代码的周培公是一个兽医</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"><span class="fa fa-bars"></span></a>
        
          <a class="main-nav-link" href="/">首页</a>
        
          <a class="main-nav-link" href="/proposals">写作计划</a>
        
          <a class="main-nav-link" href="/guide">导游笔记</a>
        
          <a class="main-nav-link" href="/books">藏书目录</a>
        
      </nav>
      <nav id="sub-nav">
        
          
            <a class="nav-icon" target="_blank" rel="noopener" href="https://github.com/peigong"><span class="fa fa-github"></span></a>
          
            <a class="nav-icon" target="_blank" rel="noopener" href="https://gitee.com/pg0xff"><span class="fa fa-git"></span></a>
          
            <a class="nav-icon" target="_blank" rel="noopener" href="https://user.qzone.qq.com/377650913"><span class="fa fa-qq"></span></a>
          
            <a class="nav-icon" target="_blank" rel="noopener" href="https://weibo.com/u/1766654653"><span class="fa fa-weibo"></span></a>
          
            <a class="nav-icon" href="https://pg.js.cn"><span class="fa fa-home"></span></a>
          
        
        
      </nav>
    </div>
  </div>
</header>

      <div class="outer">
        <section id="main"><article id="post-classic-analects-2010-01-14-xian-wen" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/articles/classic-analects-2010-01-14-xian-wen.html" class="article-date">
  <time class="dt-published" datetime="2010-01-13T16:00:00.000Z" itemprop="datePublished">2010-01-14</time>
</a>
    
  <div class="article-category">
    <a class="article-category-link" href="/categories/classic/">典籍学习</a>►<a class="article-category-link" href="/categories/classic/analects/">论语</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      宪问第十四
    </h1>
  

      </header>
    
    <div class="e-content article-entry" itemprop="articleBody">
      
        <p>宪问耻。子曰：“邦有道，谷。邦无道，谷，耻也。”</p>
<p>“克伐怨欲，不行焉，可以为仁矣？”子曰：“可以为难矣。仁，则吾不知也。”</p>
<p>子曰：“士而怀居，不足以为士矣。”</p>
<p>子曰：“邦有道，危言危行，邦无道，危行言孙。”</p>
<p>子曰：“有德者必有言，有言者不必有德；仁者必有勇，勇者不必有仁。”</p>
<p>南宫适问于孔子曰：“羿善射，鏖荡舟，俱不得其死然，禹稷耕稼，而有天下。”夫子不答。南宫适出，子曰：“君子哉若人，尚德哉若人。”</p>
<p>子曰：“君子而不仁者有矣夫，未有小人而仁者也。”</p>
<p>子曰：“爱之能勿劳乎？忠焉能无诲乎？”</p>
<p>子曰：“为命，裨谌草创之，世叔讨论之，行人子羽修饰之，东里子产润色之。”</p>
<p>或问子产。子曰：“惠人也。”问子西。曰：“彼哉彼哉。”问管仲。曰：“人也夺伯氏骈邑三百，饭疏食，没齿，无怨言。”</p>
<p>子曰：“贫而无怨难，富而无骄易。”</p>
<p>子曰：“孟公绰，为赵魏老则优，不可以为滕薛大夫。”</p>
<p>子路问成人。子曰：“若臧武仲之知，公绰之不欲，卞庄子之勇，冉求之艺，文之以礼乐，亦可以为成人矣。”曰：“今之成人者何必然。见利思义，见危授命，久要不忘平生之言，亦可以为成人矣。”</p>
<p>子问公叔文子于公明贾曰：“信乎夫子不言不笑不取乎。”公明贾对曰：“以告者过也，夫子时然后言，人不厌其言。乐然后笑，人不厌其笑。义然后取，人不厌其取。”子曰：“其然。岂其然乎！”</p>
<p>子曰：“臧武仲，以防求为后于鲁，虽曰不要君，吾不信也。”</p>
<p>子曰：“晋文公谲而不正，齐桓公正而不谲。”</p>
<p>子路曰：“桓公杀公子纠，召忽死之，管仲不死。曰：未仁乎？”子曰：“管仲九合诸侯，不以兵车，管仲之力也。如其仁，如其仁！”</p>
<p>子贡曰：“管仲非仁者与？桓公杀公子纠，不能死，又相之。”子曰：“管仲相桓公，霸诸侯，一匡天下，民到于今受其赐。微管仲，吾其披发左衽矣。岂若匹夫匹妇之为谅也，自经于沟渎，而莫之知也。”</p>
<p>公叔文子之臣大夫撰，与文子同升诸公，子闻之曰：“可以为文矣。”</p>
<p>子言卫灵公之无道也，康子曰：“夫如是，奚而不丧？”孔子曰：“仲叔圉治宾客，祝砣治宗庙，王孙贾治军旅，夫如是，奚其丧？”</p>
<p>子曰：“其言之不怍，则为之也难。”</p>
<p>陈成子弑简公，孔子沐浴而朝，告于哀公曰：“陈恒弑其君，请讨之。”公曰：“告夫三子。”孔子曰：“以吾从大夫之后，不敢不告也。”君曰：“告夫三子者。”之三子告，不可。孔子曰：“以吾从大夫之后，不敢不告也。”</p>
<p>子路问事君，子曰：“勿欺也，而犯之。”</p>
<p>子曰：“君子上达，小人下达。”</p>
<p>子曰：“古之学者为己，今之学者为人。”</p>
<p>遽伯玉使人于孔子，孔子与之坐而问焉，曰：“夫子何为？”对曰：“夫子欲寡其过而未能也。”使者出，子曰：“使乎使乎！”</p>
<p>子曰：“不在其位，不谋其政。”</p>
<p>曾子曰：“君子思不出其位。”</p>
<p>子曰：“君子耻其言而过其行。”</p>
<p>子曰：“君子道者三，我无能焉。仁者不忧，知者不惑，勇者不惧。”子贡曰：“夫子自道也。”</p>
<p>子贡方人，子曰：“赐也贤乎哉，夫我则不暇。”</p>
<p>子曰：“不患人之不己知，患其不能也。”</p>
<p>子曰：“不逆诈，不亿不信，抑亦先觉者，是贤乎！”</p>
<p>微生亩谓孔子曰：“丘何为是栖栖者与？无乃为佞乎？”孔子曰：“非敢为佞也，疾固也。”</p>
<p>子曰：“骥不称其力，称其德也。”</p>
<p>或曰：“以德报怨，何如？”子曰：“何以报德？以直报怨，以德报德。”</p>
<p>子曰：“莫我知也夫！”子贡曰：“何为其莫知子也？”子曰：“不怨天，不尤人，下学而上达，知我者其天乎！”</p>
<p>公伯寮诉子路于季孙，子服景伯以告曰：“夫子固有惑志于公伯寮，吾力犹能肆诸市朝。”子曰：“道之将行也与，命也；道之将废也与，命也。公伯寮其如命何！”</p>
<p>子曰：“贤者辟世，其次辟地，其次辟色，其次辟言。”</p>
<p>子曰：“作者七人矣。”</p>
<p>子路宿于石门，晨门曰：“奚自？”子路曰：“自孔氏。”曰：“是知其不可而为之者与？”</p>
<p>子击磬于卫，有荷蒉而过孔氏之门者，曰：“有心哉，击磬乎？”既而曰：“鄙哉，铿铿乎。莫己知也，斯已而已矣。深则厉，浅则揭。”子曰：“果哉，末之难矣。”</p>
<p>子张曰：“书云：高宗谅阴，三年不言。何谓也？”子曰：“何必高宗，古之人皆然。君薨，百官总己以听于冢宰，三年。”</p>
<p>子曰：“上好礼，则民易使也。”</p>
<p>子路问君子。子曰：“修己以敬。”曰：“如斯而已乎？”曰：“修己以安人。”曰：“如斯而已乎？”曰：“修己以安百姓。修己以安百姓，尧舜其犹病诸？”</p>
<p>原壤夷俟，子曰：“幼而不孙悌，长而无述焉，老而不死，是为贼。”以杖叩其胫。</p>
<p>阙党童子将命，或问之曰：“益者与？”子曰：“吾见其居于位也，见其与先生并行也，非求益者也，欲速成者也。”</p>

      
    </div>
  </div>
  
    
<nav id="article-nav">
  
    <a href="/articles/classic-analects-2010-01-15-wei-ling-gong.html" id="article-nav-newer" class="article-nav-link-wrap">
      <strong class="article-nav-caption">前一篇</strong>
      <div class="article-nav-title">
        
          卫灵公第十五
        
      </div>
    </a>
  
  
    <a href="/articles/classic-analects-2010-01-13-zi-lu.html" id="article-nav-older" class="article-nav-link-wrap">
      <strong class="article-nav-caption">后一篇</strong>
      <div class="article-nav-title">子路第十三</div>
    </a>
  
</nav>

  
</article>


</section>
        
          <aside id="sidebar">
  
    
  <div class="widget-wrap">
    <h3 class="widget-title">
      <img src="/images/weixin.png" alt="weixin" width="100%" />
    </h3>
    <div class="widget">
      <ul class="self-media-list">
        
          <li>
            <a target="_blank" rel="noopener" href="https://weread.qq.com/">微信读书</a>
          </li>
        
          <li>
            <a target="_blank" rel="noopener" href="https://mp.weixin.qq.com/cgi-bin/home">微信公众号</a>
          </li>
        
          <li>
            <a target="_blank" rel="noopener" href="https://channels.weixin.qq.com/platform">视频号助手</a>
          </li>
        
      </ul>
    </div>
  </div>

  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/essay/">札记随笔</a><ul class="category-list-child"><li class="category-list-item"><a class="category-list-link" href="/categories/essay/arts/">文艺随笔</a></li><li class="category-list-item"><a class="category-list-link" href="/categories/essay/travel/">老周游记</a></li><li class="category-list-item"><a class="category-list-link" href="/categories/essay/read/">读书笔记</a></li><li class="category-list-item"><a class="category-list-link" href="/categories/essay/thinking/">思考札记</a></li></ul></li><li class="category-list-item"><a class="category-list-link" href="/categories/classic/">典籍学习</a><ul class="category-list-child"><li class="category-list-item"><a class="category-list-link" href="/categories/classic/hou-han-shu/">后汉书</a></li><li class="category-list-item"><a class="category-list-link" href="/categories/classic/qing-shi/">清史稿</a></li><li class="category-list-item"><a class="category-list-link" href="/categories/classic/sutra/">佛经</a></li><li class="category-list-item"><a class="category-list-link" href="/categories/classic/analects/">论语</a></li><li class="category-list-item"><a class="category-list-link" href="/categories/classic/su-wen/">黄帝内经素问</a></li></ul></li><li class="category-list-item"><a class="category-list-link" href="/categories/poem/">培公诗抄</a><ul class="category-list-child"><li class="category-list-item"><a class="category-list-link" href="/categories/poem/a-2015/">2015 ~ 2024</a></li><li class="category-list-item"><a class="category-list-link" href="/categories/poem/a-2010/">2010 ~ 2014</a></li><li class="category-list-item"><a class="category-list-link" href="/categories/poem/a-2004/">2004 ~ 2009</a></li><li class="category-list-item"><a class="category-list-link" href="/categories/poem/b-2004/">~ 2004 年</a></li><li class="category-list-item"><a class="category-list-link" href="/categories/poem/buddha/">禅宗心得</a></li><li class="category-list-item"><a class="category-list-link" href="/categories/poem/characters/">人物</a></li></ul></li><li class="category-list-item"><a class="category-list-link" href="/categories/catalog/">藏书目录</a><ul class="category-list-child"><li class="category-list-item"><a class="category-list-link" href="/categories/catalog/bookcase/">在架图书</a></li><li class="category-list-item"><a class="category-list-link" href="/categories/catalog/table/">封存图书</a></li></ul></li><li class="category-list-item"><a class="category-list-link" href="/categories/it/">IT</a><ul class="category-list-child"><li class="category-list-item"><a class="category-list-link" href="/categories/it/env/">开发环境</a></li><li class="category-list-item"><a class="category-list-link" href="/categories/it/manual/">常用文档</a></li><li class="category-list-item"><a class="category-list-link" href="/categories/it/studio/">学习笔记</a></li><li class="category-list-item"><a class="category-list-link" href="/categories/it/lessons/">培训教程</a></li></ul></li></ul>
    </div>
  </div>


  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2025 VET. 周培公<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">首页</a>
  
    <a href="/proposals" class="mobile-nav-link">写作计划</a>
  
    <a href="/guide" class="mobile-nav-link">导游笔记</a>
  
    <a href="/books" class="mobile-nav-link">藏书目录</a>
  
</nav>
    


<script src="/js/jquery-3.6.4.min.js"></script>



  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>