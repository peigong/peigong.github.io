<!DOCTYPE html>
<html>
<head>
  <meta charset="utf-8">
  
  
  <title>阳货第十七 | VET. 周培公</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="阳货欲见孔子，孔子不见，归孔子豚，孔子时其亡也而往拜之，遇诸途，谓孔子曰：“来，予与尔言。曰：怀其宝，而迷其邦。可谓仁乎？”曰：“不可。”“好从事而亟失时，可谓知乎？”曰：“不可。”“日月逝矣，岁不我与。”孔子曰：“诺。吾将仕矣。” 子曰：“性相近也，习相远也。” 子曰：“唯上智与下愚不移。” 子之武城，闻弦歌之声，夫子莞尔而笑曰：“割鸡焉用宰牛刀。”子游对曰：“昔者偃也闻诸夫子曰：’君子学道则爱">
<meta property="og:type" content="article">
<meta property="og:title" content="阳货第十七">
<meta property="og:url" content="http://pg.js.cn/articles/classic-analects-2010-01-17-yang-huo.html">
<meta property="og:site_name" content="VET. 周培公">
<meta property="og:description" content="阳货欲见孔子，孔子不见，归孔子豚，孔子时其亡也而往拜之，遇诸途，谓孔子曰：“来，予与尔言。曰：怀其宝，而迷其邦。可谓仁乎？”曰：“不可。”“好从事而亟失时，可谓知乎？”曰：“不可。”“日月逝矣，岁不我与。”孔子曰：“诺。吾将仕矣。” 子曰：“性相近也，习相远也。” 子曰：“唯上智与下愚不移。” 子之武城，闻弦歌之声，夫子莞尔而笑曰：“割鸡焉用宰牛刀。”子游对曰：“昔者偃也闻诸夫子曰：’君子学道则爱">
<meta property="og:locale" content="zh_CN">
<meta property="article:published_time" content="2010-01-16T16:00:00.000Z">
<meta property="article:modified_time" content="2024-08-29T16:00:00.000Z">
<meta property="article:author" content="VET. 周培公">
<meta name="twitter:card" content="summary">
  
  
    <link rel="shortcut icon" href="/favicon.ico">
  
  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
  
<link rel="stylesheet" href="https://cdn.jsdelivr.net/npm/fork-awesome@1.2.0/css/fork-awesome.min.css">

<meta name="generator" content="Hexo 7.3.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">VET. 周培公</a>
      </h1>
      
        <h2 id="subtitle-wrap">
          <a href="/" id="subtitle">写 JS 代码的周培公是一个兽医</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"><span class="fa fa-bars"></span></a>
        
          <a class="main-nav-link" href="/">首页</a>
        
          <a class="main-nav-link" href="/proposals">写作计划</a>
        
          <a class="main-nav-link" href="/guide">导游笔记</a>
        
          <a class="main-nav-link" href="/books">藏书目录</a>
        
      </nav>
      <nav id="sub-nav">
        
          
            <a class="nav-icon" target="_blank" rel="noopener" href="https://github.com/peigong"><span class="fa fa-github"></span></a>
          
            <a class="nav-icon" target="_blank" rel="noopener" href="https://gitee.com/pg0xff"><span class="fa fa-git"></span></a>
          
            <a class="nav-icon" target="_blank" rel="noopener" href="https://user.qzone.qq.com/377650913"><span class="fa fa-qq"></span></a>
          
            <a class="nav-icon" target="_blank" rel="noopener" href="https://weibo.com/u/1766654653"><span class="fa fa-weibo"></span></a>
          
            <a class="nav-icon" href="https://pg.js.cn"><span class="fa fa-home"></span></a>
          
        
        
      </nav>
    </div>
  </div>
</header>

      <div class="outer">
        <section id="main"><article id="post-classic-analects-2010-01-17-yang-huo" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/articles/classic-analects-2010-01-17-yang-huo.html" class="article-date">
  <time class="dt-published" datetime="2010-01-16T16:00:00.000Z" itemprop="datePublished">2010-01-17</time>
</a>
    
  <div class="article-category">
    <a class="article-category-link" href="/categories/classic/">典籍学习</a>►<a class="article-category-link" href="/categories/classic/analects/">论语</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      阳货第十七
    </h1>
  

      </header>
    
    <div class="e-content article-entry" itemprop="articleBody">
      
        <p>阳货欲见孔子，孔子不见，归孔子豚，孔子时其亡也而往拜之，遇诸途，谓孔子曰：“来，予与尔言。曰：怀其宝，而迷其邦。可谓仁乎？”曰：“不可。”“好从事而亟失时，可谓知乎？”曰：“不可。”“日月逝矣，岁不我与。”孔子曰：“诺。吾将仕矣。”</p>
<p>子曰：“性相近也，习相远也。”</p>
<p>子曰：“唯上智与下愚不移。”</p>
<p>子之武城，闻弦歌之声，夫子莞尔而笑曰：“割鸡焉用宰牛刀。”子游对曰：“昔者偃也闻诸夫子曰：’君子学道则爱人，小人学道则易使也。’”子曰：“二三子，偃之言是也。前言戏之耳。”</p>
<p>公山弗扰以费畔，召，子欲往，子路不说，曰：“末之也已，何必公山氏之之也！”子曰：“夫召我者岂徒哉！如有用我者，吾其为东周乎！”</p>
<p>子张问仁于孔子，孔子曰：“能行五者于天下，为仁矣。”请问之。曰：“恭宽信敏惠。恭则不侮，宽则得众，信则人任焉，敏则有功，惠则足以使人。”</p>
<p>佛刖召，子欲往。子路曰：“昔者由也闻诸夫子曰：亲于其身为不善者，君子不入也。佛刖以中牟畔，子之往也如之何？”子曰：“然。有是言也：不曰坚乎，磨而不磷；不曰白乎，涅而不缁。吾其孢瓜也哉？焉能系而不食。”</p>
<p>子曰：“由也，汝闻六言六蔽矣乎？”对曰：“未也。”“居，吾语汝。好仁不好学，其蔽也愚；好知不好学，其蔽也荡；好信不好学，其蔽也贼；好直不好学，其蔽也绞；好勇不好学，其蔽也乱；好刚不好学，其蔽也狂。”</p>
<p>子曰：“小子，何莫学夫诗？诗可以兴，可以观，可以群，可以怨。迩之事父，远之事君。多识于鸟兽草木之名。”</p>
<p>子谓伯鱼曰：“汝为周南召南矣乎？人而不为周南召南，其犹正墙面而立也与？”</p>
<p>子曰：“礼云礼云，玉帛云乎哉？乐云乐云，钟鼓云乎哉？”</p>
<p>子曰：“色厉而内荏，譬诸小人，其犹穿窬之盗也与？”</p>
<p>子曰：“乡愿，德之贼也。”</p>
<p>子曰：“道听而途说，德之弃也。”</p>
<p>子曰：“鄙夫，可与事君也与哉？其未得之也，患得之；既得之，患失之。苟患失之，无所不至矣。”</p>
<p>子曰：“古者民有三疾，今也或是之亡也。古之狂也肆，今之狂也荡；古之矜也廉，今之矜也忿戾；古之愚也直，今之愚也诈而已矣。”</p>
<p>子曰：“巧言令色，鲜矣仁。”</p>
<p>子曰：“恶紫之夺朱也，恶郑声之乱雅乐也，恶利口之覆家邦者。”</p>
<p>子曰：“予欲无言。”子贡曰：“子如不言，则小子何述焉？”子曰：“天何言哉。四时行焉，百物生焉。天何言哉！”</p>
<p>孺悲欲见孔子，孔子辞以疾，将命者出户，取瑟而歌，使之闻之。</p>
<p>宰我问：“三年之丧，期已久矣。君子三年不为礼，礼必坏；三年不为乐，乐必崩。旧谷既没，新谷既升，钻燧改火，期可已矣。”子曰：“食夫稻，衣夫锦，于汝安乎？”曰：“安。”“汝安则为之。夫君子之居丧，食旨不甘，闻乐不乐，居处不安，故不为也。今汝安，则为之。”宰我出，子曰：“予之不仁也。子生三年，然后免于父母之怀。夫三年之丧，天下之通丧也。予也有三年之爱于其父母乎？”</p>
<p>子曰：“饱食终日，无所用心，焉矣哉！不有博弈者乎，为之犹贤乎已。”</p>
<p>子路曰：“君子尚勇乎？”子曰：“君子义以为上，君子有勇而无义为乱，小人有勇而无义为盗。”</p>
<p>子贡曰：“君子亦有恶乎？”子曰：“有恶。恶称人之恶者，恶居下流而讪上者，恶勇而无礼者，恶果敢而窒者。”曰：“赐也亦有恶乎。恶敫以为知者，恶不孙以为勇者，恶讦以为直者。”</p>
<p>子曰：“唯女子与小人为难养也。近之则不孙，远之则怨。”</p>
<p>子曰：“年四十而见恶焉，其终也已。”</p>

      
    </div>
  </div>
  
    
<nav id="article-nav">
  
    <a href="/articles/classic-analects-2010-01-18-wei-zi.html" id="article-nav-newer" class="article-nav-link-wrap">
      <strong class="article-nav-caption">前一篇</strong>
      <div class="article-nav-title">
        
          微子第十八
        
      </div>
    </a>
  
  
    <a href="/articles/classic-analects-2010-01-16-ji-shi.html" id="article-nav-older" class="article-nav-link-wrap">
      <strong class="article-nav-caption">后一篇</strong>
      <div class="article-nav-title">季氏第十六</div>
    </a>
  
</nav>

  
</article>


</section>
        
          <aside id="sidebar">
  
    
  <div class="widget-wrap">
    <h3 class="widget-title">
      <img src="/images/weixin.png" alt="weixin" width="100%" />
    </h3>
    <div class="widget">
      <ul class="self-media-list">
        
          <li>
            <a target="_blank" rel="noopener" href="https://weread.qq.com/">微信读书</a>
          </li>
        
          <li>
            <a target="_blank" rel="noopener" href="https://mp.weixin.qq.com/cgi-bin/home">微信公众号</a>
          </li>
        
          <li>
            <a target="_blank" rel="noopener" href="https://channels.weixin.qq.com/platform">视频号助手</a>
          </li>
        
      </ul>
    </div>
  </div>

  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/essay/">札记随笔</a><ul class="category-list-child"><li class="category-list-item"><a class="category-list-link" href="/categories/essay/arts/">文艺随笔</a></li><li class="category-list-item"><a class="category-list-link" href="/categories/essay/travel/">老周游记</a></li><li class="category-list-item"><a class="category-list-link" href="/categories/essay/read/">读书笔记</a></li><li class="category-list-item"><a class="category-list-link" href="/categories/essay/thinking/">思考札记</a></li></ul></li><li class="category-list-item"><a class="category-list-link" href="/categories/classic/">典籍学习</a><ul class="category-list-child"><li class="category-list-item"><a class="category-list-link" href="/categories/classic/hou-han-shu/">后汉书</a></li><li class="category-list-item"><a class="category-list-link" href="/categories/classic/qing-shi/">清史稿</a></li><li class="category-list-item"><a class="category-list-link" href="/categories/classic/sutra/">佛经</a></li><li class="category-list-item"><a class="category-list-link" href="/categories/classic/analects/">论语</a></li><li class="category-list-item"><a class="category-list-link" href="/categories/classic/su-wen/">黄帝内经素问</a></li></ul></li><li class="category-list-item"><a class="category-list-link" href="/categories/poem/">培公诗抄</a><ul class="category-list-child"><li class="category-list-item"><a class="category-list-link" href="/categories/poem/a-2015/">2015 ~ 2024</a></li><li class="category-list-item"><a class="category-list-link" href="/categories/poem/a-2010/">2010 ~ 2014</a></li><li class="category-list-item"><a class="category-list-link" href="/categories/poem/a-2004/">2004 ~ 2009</a></li><li class="category-list-item"><a class="category-list-link" href="/categories/poem/b-2004/">~ 2004 年</a></li><li class="category-list-item"><a class="category-list-link" href="/categories/poem/buddha/">禅宗心得</a></li><li class="category-list-item"><a class="category-list-link" href="/categories/poem/characters/">人物</a></li></ul></li><li class="category-list-item"><a class="category-list-link" href="/categories/catalog/">藏书目录</a><ul class="category-list-child"><li class="category-list-item"><a class="category-list-link" href="/categories/catalog/bookcase/">在架图书</a></li><li class="category-list-item"><a class="category-list-link" href="/categories/catalog/table/">封存图书</a></li></ul></li><li class="category-list-item"><a class="category-list-link" href="/categories/it/">IT</a><ul class="category-list-child"><li class="category-list-item"><a class="category-list-link" href="/categories/it/env/">开发环境</a></li><li class="category-list-item"><a class="category-list-link" href="/categories/it/manual/">常用文档</a></li><li class="category-list-item"><a class="category-list-link" href="/categories/it/studio/">学习笔记</a></li><li class="category-list-item"><a class="category-list-link" href="/categories/it/lessons/">培训教程</a></li></ul></li></ul>
    </div>
  </div>


  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2025 VET. 周培公<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">首页</a>
  
    <a href="/proposals" class="mobile-nav-link">写作计划</a>
  
    <a href="/guide" class="mobile-nav-link">导游笔记</a>
  
    <a href="/books" class="mobile-nav-link">藏书目录</a>
  
</nav>
    


<script src="/js/jquery-3.6.4.min.js"></script>



  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>