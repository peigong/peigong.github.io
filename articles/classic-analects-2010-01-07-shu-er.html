<!DOCTYPE html>
<html>
<head>
  <meta charset="utf-8">
  
  
  <title>述而第七 | VET. 周培公</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="子曰：“述而不作，信而好古，窃比我于老彭。” 子曰：“默而识之，学而不厌，诲人不倦，何有于我哉！” 子曰：“德之不修，学之不讲，闻义不能徙，不善不能改，是吾忧也。” 子之燕居，申申如也，夭夭如也。 子曰：“甚矣，吾衰也久矣！吾不复梦见周公。” 子曰：“志于道，据于德，依于仁，游于艺。” 子曰：“自行束修以上，吾未尝无诲焉。” 子曰：“不愤不启，不悱不发，举一隅，不以三隅反，则不复也。” 子食于有丧">
<meta property="og:type" content="article">
<meta property="og:title" content="述而第七">
<meta property="og:url" content="http://pg.js.cn/articles/classic-analects-2010-01-07-shu-er.html">
<meta property="og:site_name" content="VET. 周培公">
<meta property="og:description" content="子曰：“述而不作，信而好古，窃比我于老彭。” 子曰：“默而识之，学而不厌，诲人不倦，何有于我哉！” 子曰：“德之不修，学之不讲，闻义不能徙，不善不能改，是吾忧也。” 子之燕居，申申如也，夭夭如也。 子曰：“甚矣，吾衰也久矣！吾不复梦见周公。” 子曰：“志于道，据于德，依于仁，游于艺。” 子曰：“自行束修以上，吾未尝无诲焉。” 子曰：“不愤不启，不悱不发，举一隅，不以三隅反，则不复也。” 子食于有丧">
<meta property="og:locale" content="zh_CN">
<meta property="article:published_time" content="2010-01-06T16:00:00.000Z">
<meta property="article:modified_time" content="2024-08-29T16:00:00.000Z">
<meta property="article:author" content="VET. 周培公">
<meta name="twitter:card" content="summary">
  
  
    <link rel="shortcut icon" href="/favicon.ico">
  
  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
  
<link rel="stylesheet" href="https://cdn.jsdelivr.net/npm/fork-awesome@1.2.0/css/fork-awesome.min.css">

<meta name="generator" content="Hexo 7.3.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">VET. 周培公</a>
      </h1>
      
        <h2 id="subtitle-wrap">
          <a href="/" id="subtitle">写 JS 代码的周培公是一个兽医</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"><span class="fa fa-bars"></span></a>
        
          <a class="main-nav-link" href="/">首页</a>
        
          <a class="main-nav-link" href="/proposals">写作计划</a>
        
          <a class="main-nav-link" href="/books">藏书目录</a>
        
      </nav>
      <nav id="sub-nav">
        
          
            <a class="nav-icon" target="_blank" rel="noopener" href="https://github.com/peigong"><span class="fa fa-github"></span></a>
          
            <a class="nav-icon" target="_blank" rel="noopener" href="https://gitee.com/pg0xff"><span class="fa fa-git"></span></a>
          
            <a class="nav-icon" target="_blank" rel="noopener" href="https://user.qzone.qq.com/377650913"><span class="fa fa-qq"></span></a>
          
            <a class="nav-icon" target="_blank" rel="noopener" href="https://weibo.com/u/1766654653"><span class="fa fa-weibo"></span></a>
          
            <a class="nav-icon" href="https://pg.js.cn"><span class="fa fa-home"></span></a>
          
        
        
      </nav>
    </div>
  </div>
</header>

      <div class="outer">
        <section id="main"><article id="post-classic-analects-2010-01-07-shu-er" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/articles/classic-analects-2010-01-07-shu-er.html" class="article-date">
  <time class="dt-published" datetime="2010-01-06T16:00:00.000Z" itemprop="datePublished">2010-01-07</time>
</a>
    
  <div class="article-category">
    <a class="article-category-link" href="/categories/classic/">典籍学习</a>►<a class="article-category-link" href="/categories/classic/analects/">论语</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      述而第七
    </h1>
  

      </header>
    
    <div class="e-content article-entry" itemprop="articleBody">
      
        <p>子曰：“述而不作，信而好古，窃比我于老彭。”</p>
<p>子曰：“默而识之，学而不厌，诲人不倦，何有于我哉！”</p>
<p>子曰：“德之不修，学之不讲，闻义不能徙，不善不能改，是吾忧也。”</p>
<p>子之燕居，申申如也，夭夭如也。</p>
<p>子曰：“甚矣，吾衰也久矣！吾不复梦见周公。”</p>
<p>子曰：“志于道，据于德，依于仁，游于艺。”</p>
<p>子曰：“自行束修以上，吾未尝无诲焉。”</p>
<p>子曰：“不愤不启，不悱不发，举一隅，不以三隅反，则不复也。”</p>
<p>子食于有丧者之侧，未尝饱也。子于是日哭，则不歌。</p>
<p>子谓颜渊曰：“用之则行，舍之则藏，唯我与尔有是夫。”子路曰：“子行三军，则谁与？”子曰：“暴虎冯河，死而无悔者，吾不与也。必也临事而惧，好谋而成者也。”</p>
<p>子曰：“富而可求也，虽执鞭之士，吾亦为之，如不可求，从吾所好。”</p>
<p>子之所慎：齐，战，疾。</p>
<p>子在齐闻韶，三月不知肉味。曰：“不图为乐之至于斯也。”</p>
<p>冉有曰：“夫子为卫君乎？”子贡曰：“诺，吾将问之。”入曰：“伯夷叔齐，何人也？”曰：“古之贤人也。”曰：“怨乎？”曰：“求仁而得仁，又何怨？”出曰：“夫子不为也。”</p>
<p>子曰：“饭疏食，饮水，曲肱而枕之，乐亦在其中矣。不义而富且贵，于我如浮云。”</p>
<p>子曰：“加我数年，五十以学易，可以无大过矣。”</p>
<p>子所雅言：诗、书、执礼，皆雅言也。</p>
<p>叶公问孔子于子路，子路不对。子曰：“汝奚不曰：其为人也，发愤忘食，乐以忘忧，不知老之将至云尔。”</p>
<p>子曰：“我非生而知之者，好古，敏以求之者也。”</p>
<p>子不语：怪、力、乱、神。</p>
<p>子曰：“三人行，必有我师焉，择其善者而从之，其不善者而改之。”</p>
<p>子曰：“天生德于予，桓雎其如予何？”</p>
<p>子曰：“二三子，以我为隐乎？吾无隐乎尔，吾无行而不与二三子者，是丘也。”</p>
<p>子以四教：文、行、忠、信。</p>
<p>子曰：“圣人，吾不得而见之矣，得见君子者斯可矣。”子曰：“善人，吾不得而见之矣，得见有恒者，斯可矣。亡而为有，虚而为盈，约而为泰，难乎有恒矣。”</p>
<p>子曰：“盖有不知而作之者，我无是也。多闻则其善者而从之，多见而识之，知之次也。”</p>
<p>互乡难与言，童子见，门人惑。子曰：“与其进也，不与其退也。唯何甚。人洁己以进，与其洁也，不保其往也。”</p>
<p>子曰：“仁远乎哉？我欲仁，斯仁至矣。”</p>
<p>陈司败问：“昭公知礼乎？”孔子曰：“知礼。”孔子退，揖巫马期而进之，曰：“吾闻君子不党，君子亦党乎？君取于吴为同姓，谓之吴孟子。君而知礼，孰不知礼？”巫马期以告。子曰：“丘也幸。苟有过，人必知之。”</p>
<p>子与人歌而善，必使反之，而后和之。</p>
<p>子曰：“文，莫吾犹人也？躬行君子，则吾未之有得。”</p>
<p>子曰：“若圣与仁，则吾岂敢。抑为之不厌，诲人不倦，则可谓云尔已矣。”公西华曰：“正唯弟子不能学也。”</p>
<p>子疾病，子路请祷。子曰：“有诸？”子路对曰：“有之。诔曰：祷尔于上下神祗。”子曰：“丘之祷久矣。”</p>
<p>子曰：“奢则不孙，俭则固。与其不孙也，宁固。”</p>
<p>子曰：“君子坦荡荡，小人长戚戚。”</p>
<p>子温而厉，威而不猛，恭而安。</p>

      
    </div>
  </div>
  
    
<nav id="article-nav">
  
    <a href="/articles/classic-analects-2010-01-08-tai-bo.html" id="article-nav-newer" class="article-nav-link-wrap">
      <strong class="article-nav-caption">前一篇</strong>
      <div class="article-nav-title">
        
          泰伯第八
        
      </div>
    </a>
  
  
    <a href="/articles/classic-analects-2010-01-06-yong-ye.html" id="article-nav-older" class="article-nav-link-wrap">
      <strong class="article-nav-caption">后一篇</strong>
      <div class="article-nav-title">雍也第六</div>
    </a>
  
</nav>

  
</article>


</section>
        
          <aside id="sidebar">
  
    
  <div class="widget-wrap">
    <h3 class="widget-title">
      <img src="/images/weixin.png" alt="weixin" width="100%" />
    </h3>
    <div class="widget">
      <ul class="self-media-list">
        
          <li>
            <a target="_blank" rel="noopener" href="https://weread.qq.com/">微信读书</a>
          </li>
        
          <li>
            <a target="_blank" rel="noopener" href="https://mp.weixin.qq.com/cgi-bin/home">微信公众号</a>
          </li>
        
          <li>
            <a target="_blank" rel="noopener" href="https://channels.weixin.qq.com/platform">视频号助手</a>
          </li>
        
      </ul>
    </div>
  </div>

  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/essay/">札记随笔</a><ul class="category-list-child"><li class="category-list-item"><a class="category-list-link" href="/categories/essay/arts/">文艺随笔</a></li><li class="category-list-item"><a class="category-list-link" href="/categories/essay/travel/">老周游记</a></li><li class="category-list-item"><a class="category-list-link" href="/categories/essay/read/">读书笔记</a></li><li class="category-list-item"><a class="category-list-link" href="/categories/essay/thinking/">思考札记</a></li></ul></li><li class="category-list-item"><a class="category-list-link" href="/categories/classic/">典籍学习</a><ul class="category-list-child"><li class="category-list-item"><a class="category-list-link" href="/categories/classic/qing-shi/">清史稿</a></li><li class="category-list-item"><a class="category-list-link" href="/categories/classic/sutra/">佛经</a></li><li class="category-list-item"><a class="category-list-link" href="/categories/classic/analects/">论语</a></li><li class="category-list-item"><a class="category-list-link" href="/categories/classic/su-wen/">黄帝内经素问</a></li></ul></li><li class="category-list-item"><a class="category-list-link" href="/categories/poem/">培公诗抄</a><ul class="category-list-child"><li class="category-list-item"><a class="category-list-link" href="/categories/poem/a-2015/">2015 ~ 2024</a></li><li class="category-list-item"><a class="category-list-link" href="/categories/poem/a-2010/">2010 ~ 2014</a></li><li class="category-list-item"><a class="category-list-link" href="/categories/poem/a-2004/">2004 ~ 2009</a></li><li class="category-list-item"><a class="category-list-link" href="/categories/poem/b-2004/">~ 2004 年</a></li><li class="category-list-item"><a class="category-list-link" href="/categories/poem/buddha/">禅宗心得</a></li><li class="category-list-item"><a class="category-list-link" href="/categories/poem/characters/">人物</a></li></ul></li><li class="category-list-item"><a class="category-list-link" href="/categories/catalog/">藏书目录</a><ul class="category-list-child"><li class="category-list-item"><a class="category-list-link" href="/categories/catalog/bookcase/">在架图书</a></li><li class="category-list-item"><a class="category-list-link" href="/categories/catalog/table/">封存图书</a></li></ul></li><li class="category-list-item"><a class="category-list-link" href="/categories/it/">IT</a><ul class="category-list-child"><li class="category-list-item"><a class="category-list-link" href="/categories/it/env/">开发环境</a></li><li class="category-list-item"><a class="category-list-link" href="/categories/it/manual/">常用文档</a></li><li class="category-list-item"><a class="category-list-link" href="/categories/it/studio/">学习笔记</a></li><li class="category-list-item"><a class="category-list-link" href="/categories/it/lessons/">培训教程</a></li></ul></li></ul>
    </div>
  </div>


  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2024 VET. 周培公<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">首页</a>
  
    <a href="/proposals" class="mobile-nav-link">写作计划</a>
  
    <a href="/books" class="mobile-nav-link">藏书目录</a>
  
</nav>
    


<script src="/js/jquery-3.6.4.min.js"></script>



  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>